# DonkeyGame
Kartaška igra za više korisnika inspirisana popularnom igrom Magarac, sa uspostavljenom komunikacijom između igraca, korišćenjem .NET framework-a na BackEnd-u i React.js na FrontEnd-u

# Pravila igre

Magarac je vrlo popularna dečja igra, originalno predviđena za 4 igrača. Koristi se
ukupno 17 karata i to: A, K, Q, J i Dvojka-tref, koja ima specijalnu ulogu MAGARCA.
Delitelj deli jednu po jednu kartu, dok ne razdeli celi špil. Pri tome, svako dobija po 4
karte, a jedino prvi igrač do delitelja, 5. On je ujedno i prvi na potezu.
Potez se sastoji u tome, što igrač predaje svom desnom susedu jednu kartu iz svoje ruke.
Pri tome se ne sme predati karta, koja je upravo dobijena od levog suseda. Kartu ne
smeju videti ostali, već samo igrači, između kojih se vrši primo-predaja.
Dvojka-tref se u rukama drži obrnuto, tako da je u svakom trenutku svi vide. Ona se kod
svakog igrača mora zadržati najmanje tri kruga. Tek nakon završenog trećeg kruga, igrač
je sme predati svom desnom susedu. To vredi za celi tok igre i za svakog igrača.
Cilj svakog igača je, da sakupi u ruci 4 iste karte. Kada neko to ostvari, i nakon što petu preda
desnom susedu, svoje karte spušta na sto, licem na dole. Svi ostali moraju reagovati
munjevito i što pre spustiti svoje karte na sto. Ko to učini poslednji, dobija kazneni bod.

<p align="center">
  <img src="https://upload.wikimedia.org/wikipedia/commons/8/80/7_playing_cards.jpg" />
</p>

Igra je dobila ime po tome, što se umesto kaznenih bodova, ovde upisuje po jedno slovo
od reči MAGARAC. Poslje 7 bodova, kod dotičnog igrača je kompetirana cela reč. Pri
tome, poraženi izvršava vrlo originalnu dečju kaznu. On mora tri puta otrčati oko kuće,
glasno uzvikujući: "Ja sam Magarac!"

Igra je vrlo napeta, a svako vodi računa o tome, kada će neko spustiti karte, kako bi on to
učinio odmah za njim. Treba naglasiti, da igrač kod koga je dvojka tref je trenutno za
protivnike bezopasan, jer on ni teoretski ne može sastaviti "četvorke". Čak i da se kod
njega pojave četiri iste, on ih mora raspariti i jednu predati desnom susedu. Izuzetak je
trenutak, kada ima pravo predati dvojku.

Sparene 4 karte se smeju spustiti, jedino ako su same u rukama.
Ako igrač usled napetosti baci karte prvi, a pri tome nije spario četiri iste, dobija kazneni
bod, kao da ih je bacio zadnji.
Za Magarca postoji i posebni špil, gde su četiri iste karte jednakih boja i sa jednom vrstom
životinje, što se za djecu smatra jako privlačnim.

<p align="center">
  <img src="https://www.njuskalo.hr/image-w920x690/literatura-knjige/magarac-karte-slika-107125609.jpg" />
</p>

Komplet sadrži 8 puta po 4 karte jednakih boja i sa različitim životinjama, a pored Magarca
koji se koristi u igri, postoji i jedan rezervni, imajući u vidu, da se u dečjoj igri, često po
neka karta i izgubi. U igri može biti 3, do 8 igrača, a uviek je isto toliko i kompleta, od po
četiri životinje, plus jedan Magarac, koji je ovde obavezan.




